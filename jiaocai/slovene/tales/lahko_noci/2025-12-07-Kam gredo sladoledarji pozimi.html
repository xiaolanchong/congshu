<!DOCTYPE html>
<html lang="si">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Kam gredo sladoledarji pozimi </title>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
		 integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">

  </head>
  <body data-bs-theme="dark">
  <div class="container">
  
<h1> Kam gredo sladoledarji pozimi </h1>

<div>https://podcasts.apple.com/si/podcast/kam-gredo-sladoledarji-pozimi</div>

<p>
Na konec sveta, kjer so ledene gore, kjer ti polarne lisice zaželijo lahko noč … <br>
Pripoveduje: Boris Ostan.  <br>
Napisal: Daniel Hevier.  <br>
Prevedla: Bilka Mate.  <br>
Posneto v studiih Radia Slovenija 2004.
</p>

<p>

Dober večer, otroci. <br>
Na tla je padel zadnji suhi list. <br>
Au! Je kriknil. <br>
To je pa res lepa dobrodošlica. <br>
Nikoli v življenju ne bom več skakal z dreves. <br>
Na tla je padla težka trebušasta kaplja. <br>
Takšna bajsa debelajsa. <br>
Joj, to je pa res pasi čas. <br>
je rekla in takoj neopazno izhlapela. <br>
Na tla je padla snežinka. <br>
Ko je opazila, da je sama in da ni mame pri njej, je od žalosti zajokala. <br>
Na tla je padlo ptičje peresce. <br>
Izgubil ga je neki razmršen vrabec, ki se je zavlekel na toplo pod streho. <br>
Začelo je snežiti. <br>
Med snežinkami pa so se kot cvetovi razprle Čje tačice. <br>
Bilo je tiho in modro. <br>
Premražene zvezde so trepetale na nebu. <br>
Odtrgan plakat je kot žalostni klovn vabil nekoga z rokavom, ki je valoval v vetru. <br>
A na ulici ni bilo slišati niti koraka. <br>
Samo tiho je bilo in modro. <br>
Drevesa so stala kot mrtva. <br>
V tem pa se je v žalostni tišini oglasilo: br. <br>
Prav takrat je namreč vžigal svoj stari motor Maro bradati sladoledar Kornetek. <br>
U, to je bil motor. <br>
Hišica s pločevinasto streho, okenci in majhnim rdečim dimnikom. <br>
V njej je sladoledar Kornetek prebival, v njej je prodajal sladoled, kar svet pomni. <br>
Rozinovega, pistacijevega, kakavoga, jagodovega, lešnikovega, češnjevega, melonovega. <br>
jabolčnega, ribezovega, smetanovega, malinovega, čokoladnega, orehovega, mandarinovega, pomarančnega. <br>
A zdaj se je motor počasi oddaljeval. <br>
Iz izpušne cevi je prihajal raznobarven dišeč dim. <br>
Plapolal je kot smešen šal, spleten iz pisanih pack. <br>
Sladoredar je tako mahal v slovo. <br>
"Sladoledarji odhajajo. <br>
Kmalu bo zima," so pomislile oči, ki so vse to opazovale iza zavese. <br>
Te oči so bile moje in pravkar so bile malo žalostne. <br>
Z gospodom Kornetkom sem se namreč spoprijateljil. <br>
Nihče ni pojedel toliko sladoleda kot jaz. <br>
Jezik mi je plaval v njem kot sladkosneden čolniček v sladkem morju. <br>
Bil sem največji jedec sladoleda v vsem mestu. <br>
Je bilo treba zjutraj ohladiti kavo. <br>
Komaj sem se ji približal že, je bila hladna. <br>
Je bilo treba komu ohladiti pivo na kopališču? Samo malo sem pihnil v peno in trebušasti pivec je že cmokal od navdušenja. <br>
To pa je pivce mrzlo, kot mora biti. <br>
Sladoled sem imel rad. <br>
Rad pa sem imel tudi sladoledarja Kornetka. <br>
Zato mi je bilo zdaj hudo, ko sem videl, da odhaja. <br>
In samo jaz sem vedel, kam gre. <br>
Šel je tja, kamor gredo pozimi vsi sladoledarji. <br>
Veste kam? Po zimi sladoledarji ne odhajajo kot lastovke v tople kraje. <br>
Le kaj bi tam? Sladoledarji odhajajo na konec sveta, kjer so ledene gore in snežni hribi, kjer ti polarne lisice zaželijo lahko noč. <br>
Kjer mali eskimčki jedo eskimka in kjer je vsaka vrana bela pobeljena s snegom. <br>
Tam dajejo ljudje vzejuljenjevih kosti rože, ki jim jih na okna naslika mraz. <br>
In prav Tu se pozimi zberejo vsi sladoledarji iz vsega sveta. <br>
Povsod je polno snega in belo je in rdeče. <br>
Bele so sladoledarske čepice, rdeči so sladoledarski nosovi. <br>
Vsi sladoledarji pa pridno delajo sladoled, da bi imeli poleti kaj prodajati. <br>
To je težko delo. <br>
Človek se mora znati prav obrniti. <br>
Kar pa je najvažnejše, biti mora zelo potrpežljiv. <br>
Sladoled pa se dela takole. <br>
Na dno velikega lonca je treba dati jagode, rozine, lešnike ali kakav. <br>
Odvisno pač od tega, kakšen sladoled želimo. <br>
Potem pa je treba čakati, čakati, čakati, čakati, čakati, čakati. <br>
In še vedno je treba čakati. <br>
In naenkrat, ko že kaže, da ne bomo ničesar dočakali, priplava velik snežek. <br>
oblak s trebuhom kakor sod. <br>
Ozre se okoli sebe, če morda nikoga v bližini in se počasi, čisto počasi bliža loncu. <br>
Najprej se ga dotakne, potem oblizne, potem zagrizne in se začne sladkati z dobrotami na dnu lonca. <br>
Šup, šup, šup, šup, šup, šup. <br>
In že je zapackan prav do ušes. <br>
Tedaj pa priskoči sladoledar, spretno pokrije pokrovko in oblak, napokan kot medved, ostane v loncu. <br>
Tako je sladoleda dovolj za vse leto. <br>
Malinovega, pistacijevega, kakršnega pač želite. <br>
Ja, na ulici je spet tiho in sneži in ura na stolpu udarja, kot bi bilo slišati drobencljanje petk kakšne gospodične. <br>
Motor sladoledarja Kornetka se je izgubil v daljavi. <br>
Zadnji oblaček iz izpušne cevi se je razpršil v zrak. <br>
In za njim je ostala samo tale zgodbica. <br>
Zdaj pa vam želim le še lahko noč, otroci in lepe sanje. <br>

</p>

  </div>
  </body>
</html>






