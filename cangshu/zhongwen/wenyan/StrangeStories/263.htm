<HTML><HEAD><meta http-equiv="Content-Type" content="text/html; charset=GB2312"><TITLE>聊斋志异-->沂水秀才---天涯在线书库</title>
<META NAME="keywords" CONTENT="蒲松龄 聊斋志异 沂水秀才">
<META NAME="description" CONTENT="蒲松龄 - 聊斋志异 - 沂水秀才">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>
</HEAD>
<body text="#000000" aLink=#9900ff link=#006699 vLink=#006699 bgcolor="#FFFFFF" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  bgcolor="#e0e0e0"><strong><A HREF="264.htm">后一页</A><BR>
<A HREF="262.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD>
<TD class="tt2" bgcolor="#CCE8CF" width="84%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>沂水秀才</B></center></FONT>
<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
<BR>
　　沂水某秀才，课业山中。夜有二美人入，含笑不言，各以长袖拂榻，相将坐，衣软无声。少间一美人起，以白绫巾展几上，上有草书三四行，亦未尝审其何词。一美人置白金一铤，可三四两许，秀才掇内袖中。美人取巾，握手笑出，曰：“俗不可耐！”秀才扪金则乌有矣。丽人在坐，投以芳泽，置不顾，而金是取，是乞儿相也，尚可耐哉！狐子可儿，雅态可想。
<BR>
　　友人言此，并思不可耐事，附志之：对酸俗客。市井人作文语。富贵态状。秀才装名士。旁观谄态。信口谎言不倦。揖坐苦让上下。歪诗文强人观听。财奴哭穷。醉人歪缠。作满洲调。体气若逼人语。市井恶谑。任憨儿登筵抓肴果。假人余威装模样。歪科甲谈诗文。语次频称贵戚。
<BR>
　　------------------
<BR>
　　<br><p align="center"><a href="http://www.tianyabook.com">天涯在线书库</a>(2002-2006)</p>
<BR>

<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
</TD>
<TD CLASS="tt3" VALIGN="bottom" width="8%"  bgcolor="#e0e0e0"><strong><A HREF="264.htm">后一页</A><BR>
<A HREF="262.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD></TR></table>
<br><br><br><br></body> <script LANGUAGE="JavaScript" src="http://www.tianyabook.com/piaofu.js"></SCRIPT> </HTML>