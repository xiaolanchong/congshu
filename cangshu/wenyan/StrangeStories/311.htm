<HTML><HEAD><meta http-equiv="Content-Type" content="text/html; charset=GB2312"><TITLE>聊斋志异-->禽侠---天涯在线书库</title>
<META NAME="keywords" CONTENT="蒲松龄 聊斋志异 禽侠">
<META NAME="description" CONTENT="蒲松龄 - 聊斋志异 - 禽侠">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>
</HEAD>
<body text="#000000" aLink=#9900ff link=#006699 vLink=#006699 bgcolor="#FFFFFF" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  bgcolor="#e0e0e0"><strong><A HREF="312.htm">后一页</A><BR>
<A HREF="310.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD>
<TD class="tt2" bgcolor="#CCE8CF" width="84%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>禽侠</B></center></FONT>
<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
<BR>
　　天津某寺，鹳鸟巢于鸱尾。殿承尘上，藏大蛇如盆，每至鹳雏团翼时，辄出吞食尽。鹳悲鸣数日乃去。如是三年，人料其必不复至，次岁巢如故。约雏长成，即径去，三日始还，入巢哑哑，哺子如初。蛇又蜿蜒而上。甫近巢，两鹳惊，飞鸣哀急，直上青冥。俄闻风声蓬蓬，一瞬间天地似晦。众骇异，共视一大鸟翼蔽天日，从空疾下，骤如风雨，以爪击蛇，蛇首立堕，连催殿角数尺许，振翼而去。鹳从其后，若将送之。巢既倾，两雏俱堕，一生一死。僧取生者置钟楼上。少顷鹳返，仍就哺之，翼成而去。
<BR>
　　异史氏曰：“次年复至，盖不料其祸之复也；三年而巢不移，则报仇之计已决；三日不返，其去作秦庭之哭，可知矣。大鸟必羽族之剑仙也，飘然而来，一击而去，妙手空空儿何以加此？”
<BR>
　　济南有营卒，见鹳鸟过，射之，应弦而落。喙中衔鱼，将哺子也。或劝拔矢放之，卒不听。少顷带矢飞去。后往来郭间两年余，贯矢如故。一日卒坐辕门下，鹳过，矢坠地。卒拾视曰：“矢固无恙耶？”耳适痒，因以矢搔耳。忽大风催门，门骤阖，触矢贯脑而死。
<BR>
　　------------------
<BR>
　　<br><p align="center"><a href="http://www.tianyabook.com">天涯在线书库</a>(2002-2006)</p>
<BR>

<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
</TD>
<TD CLASS="tt3" VALIGN="bottom" width="8%"  bgcolor="#e0e0e0"><strong><A HREF="312.htm">后一页</A><BR>
<A HREF="310.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD></TR></table>
<br><br><br><br></body> <script LANGUAGE="JavaScript" src="http://www.tianyabook.com/piaofu.js"></SCRIPT> </HTML>