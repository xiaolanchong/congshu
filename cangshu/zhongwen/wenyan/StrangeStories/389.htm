<HTML><HEAD><meta http-equiv="Content-Type" content="text/html; charset=GB2312"><TITLE>聊斋志异-->王货郎---天涯在线书库</title>
<META NAME="keywords" CONTENT="蒲松龄 聊斋志异 王货郎">
<META NAME="description" CONTENT="蒲松龄 - 聊斋志异 - 王货郎">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>
</HEAD>
<body text="#000000" aLink=#9900ff link=#006699 vLink=#006699 bgcolor="#FFFFFF" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  bgcolor="#e0e0e0"><strong><A HREF="390.htm">后一页</A><BR>
<A HREF="388.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD>
<TD class="tt2" bgcolor="#CCE8CF" width="84%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>王货郎</B></center></FONT>
<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
<BR>
　　济南业酒人某翁，遣子小二如齐河索贳价。出西门，见兄阿大。时大死已久，二惊问：“哥那得来？”答云：“冥府一疑案，须弟一证之。”二作色怨讪。大指后一人如皂状者，曰：“官役在此，我岂自由耶！”但引手招之，不觉从去，尽夜狂奔，至泰山下。忽见官衙，方将并入，见群众纷出。皂问：“所事何如矣？”一人曰：“勿须复入，结矣。”皂乃释令归。大忧弟无资斧。皂思良久，即引二去，走二三十里，入村至一家檐下，嘱云：“如有人出，便使相送；如其不肯，便道王货郎言之矣。”遂去。二冥然而僵。既晓第主出，见人死门外大骇。守移时微苏，扶入饵之，始言里居，即求资送，主人难之，二如皂言。主人惊绝，急雇骑送之归。偿之不受，问其故亦不言，别而去，
<BR>
　　------------------
<BR>
　　<br><p align="center"><a href="http://www.tianyabook.com">天涯在线书库</a>(2002-2006)</p>
<BR>

<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
</TD>
<TD CLASS="tt3" VALIGN="bottom" width="8%"  bgcolor="#e0e0e0"><strong><A HREF="390.htm">后一页</A><BR>
<A HREF="388.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD></TR></table>
<br><br><br><br></body> <script LANGUAGE="JavaScript" src="http://www.tianyabook.com/piaofu.js"></SCRIPT> </HTML>