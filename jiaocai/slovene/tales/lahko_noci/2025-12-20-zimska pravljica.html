<!DOCTYPE html>
<html lang="si">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Zimska pravljica</title>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
		 integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">

  </head>
  <body data-bs-theme="dark">
  <div class="container">
  
<h1>Zimska pravljica</h1>

<div>
https://podcasts.apple.com/si/podcast/zimska-pravljica
</div>

<p>
V njej pada sneg s tako hitrostjo, da v času ene pravljice prekrije celotno mesto ...  <br>
Pripoveduje: Vesna Kuzmič. <br>
Napisala: Sara Šober.  <br>
Pravljica z natečaja a oddajo Lahko noč, otroci! 2012. Posneto v studiih Radia Slovenija 2013.
</p>

Dober večer, otroci. <br>
Noč se počasi spušča in prve luči že svetijo tam v daljavi. <br>
Mesto je ovito v tišino in spokojen mir. <br>
Le tu in tam lahko še slišiš zvok korakov, ki najverjetneje hitijo domov na toplo. <br>
Mraz je že pošteno pritisnil in zdaj zdaj bodo izpod neba začele naletavati bele snežinke. <br>
Zima je v našem malem mestecu prav poseben čas. <br>
Čas, ko otroci razposajeno tekajo in se zabavajo na snegu. <br>
Čas, ko se ljudje zbirajo na trgu ob mestnem ognju in obujajo spomine na pretekla leta. <br>
Tudi meni je ta čas zelo pri srcu. <br>
Ob večerih se okrog moje peči nagnete več otroških nadobudnežev. <br>
ki s široko odprtimi očmi prisluhnejo zimski pravljici. <br>
Spomnim se nekega zimskega večera pred mnogimi leti, ko je sneg padal s tako hitrostjo, da je v času ene pravljice prekril celotno mesto. <br>
Otroci so tako prespali pri meni, saj bi se v tem visokem snegu na poti domov zlahka izgubili. <br>
Po tleh in po klopeh smo razgrnili odeje, po katerih so se razporedili mali. <br>
Sama pa sem sedla v velik lesen gugalnik. <br>
Šele ko je zatisnil oči zadnji, sem se lahko pogreznila v spanec. <br>
Zbudilo me je trkanje. <br>
Ozrla sem se po sobi. <br>
Otroci so sladko spali in sanjali. <br>
Ogenj v peči je rahlo tlel in oddajal prosojen žarek svetlobe, skozi katerega si komaj lahko razločil obrise. <br>
Spet je potrkalo. <br>
Pogledala sem skozi okno. <br>
A vse kar sem lahko videla, je bil sneg. <br>
Že sem se hotela obrniti, ko se mi je zazdelo, da se je pred mano nekaj zganilo. <br>
Nos sem prislonila na steklo in s priprtimi očmi še enkrat pogledala. <br>
Pred sabo sem zagledala velikega sneženega moža. <br>
Pomežiknil mi je in pomignnil, naj pridem ven. <br>
Nisem vedela ali sanjam, ali pa pred mano res stoji pravi sneženi mož. <br>
Zbudila sem otroke, bolj zato, da bi se prepričala, ali je vse skupaj resnično. <br>
A tudi potem je bela gmota še vedno stala tam, mahala in nas vabila ven. <br>
Oblekli smo se, se zavili od glave do pet in previdno stopili iz hiše. <br>
Znašli smo se v nekakšnem sneženem rovu in preden smo se dobro zavedli, smo že tekali levo, desno, počez in navrog, pa spet nazaj in navzgor. <br>
Ta rov je bil pravi pravcati sneženi labirint, skozi katerega smo se lovili, kepali, plazili in skrivali. <br>
Na ves glas smo se smejali, mežikali drug drugemu in snežaku, ki nas je ves čas spremljal in nam kazal pot. <br>
Prišli smo do velike zamrznjene luže. <br>
Prijeli smo se za roke in previdno stopili nanjo. <br>
Še preden smo uspeli narediti naslednji korak, smo vsi popadali in bruhnili v gromozanski smeh, ki se je odbijal od zaledenih sten in odmeval na vse strani. <br>
Pobrali smo se in poskušali znova in znova, dokler nam ni uspelo zadrsati čez celo lužo. <br>
Snežak nam je pomignil in pokazal na velike sani, ki so stale v rovu na desni. <br>
Skočili smo vje. <br>
Mož pa nas je odvlekel naprej po poti. <br>
Vedno hitreje smo drseli čez predor, zavijali zdaj levo, zdaj desno in se spuščali navzdol, pa spet navzgor. <br>
Tiste najmlajše je sprva bilo nekoliko strah, potem pa so se razživeli in skupaj smo veselo vzklikali in lovili odmeve. <br>
Kar nekaj časa smo tako vijugali, naposled pa smo se le ustavili. <br>
Znašli smo se pred velikimi lesenimi vrati. <br>
Prevzel me je malce tesnoben občutek, saj nisem bila prepričana, ali bi vstop A mož iz snega ni omahoval. <br>
Odprl je vrata in nas povabil naprej. <br>
Soba, v katero smo vstopili, je bila polna puhastega snega in zdelo se je, kot bi hodili po oblakih. <br>
Na sredi so bili majhni puhastti stolčki in mizica, na mizi pa velika skleda puhahov. <br>
Kot bi mignnil, smo se posedli za mizo in zagrizli vanje, kar stopili. <br>
so se v ustih tako mehki so bili in bolj kot smo jih jedli, več jih je bilo. <br>
Najedli smo se jih do sga, da so bili naši trebuščki prav lepo napihnjeni. <br>
Oviti v bel puhast sneg in z okroglimi trebuščki smo bili vedno bolj podobni sneženemu možu. <br>
Pogled na toliko sneženih možicev nas je tako zabaval, da sploh nismo opazili, da puhastti sneg počasi kopni in izginja. <br>
Kmalu je ostal le še megla. <br>
In ko se je razkadila, smo spet bili v moji mali hiški, v pižamah in copatih, zbranje okrog peči. <br>
Nihče od nas ni pravzaprav vedel, kaj točno se je zgodilo, kot da bi zimska pravljica oživela in nas posrkala. <br>
Od takrat je minilo res že veliko let in toliko snega kot tisti večer. <br>
ni zapadlo nikoli več. <br>
Otroci so odrasli in številni so na to pravljico že pozabili. <br>
Sama pa vsako leto nestrpno pričakujem zimski čas in upam, da bo sneg spet prekril celotno mesto. <br>
Morda bi moja pravljica ponovno oživela in nas popeljala v nepozabno dogodivščino. <br>
Pa lahko noč, otroci in pričarajte si najlepše sanje. <br>

  </div>
  </body>
</html>