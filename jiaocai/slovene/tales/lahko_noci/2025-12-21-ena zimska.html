<!DOCTYPE html>
<html lang="si">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ena zimska</title>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
		 integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">

  </head>
  <body data-bs-theme="dark">
  <div class="container">
  
<h1>Ena zimska</h1>

<p>
Stric mraz preriše otroške risbe cvetlic na okensko šipo …  <br>
Pripoveduje: Judita Hahn Kreft.  <br>
Napisala: Marija Vogelnik.  <br>
Posneto v studiih Radiotelevizije Ljubljana 1974.
</p>

<p>
Dober večer, otroci. Ej, zdaj je tu že zima in mraz. <br>
Tale mraz pa ima zelo prijaznega sorodnika, dedka mraza. <br>
Še nekaj dni pa bodo tu njegovi praznični dnevi in bodo žrele otroške oči. <br>
Ampak do takrat bo treba še malo počakati. <br>
Zato ne mislimo zdajle na dedka Mraza. <br>
Spomnimo se tistega, ki nas vsak dan zbada v nos in reže v ušesa. <br>
Torej o mrazu bo beseda. <br>
Bilo je pozimi. <br>
Ceste so bile pokrite svežim snegom in hišniki so trkali z lopatami ob pločnik. <br>
Po ulicah je stal mraz v najlepšem prazničnem kožuhu. <br>
Bil je njegov čas. <br>
V šolski sobi je bilo hladno. <br>
Stara in betežna peč, ki je že nekaj let čakala na zasluženi pokoj, se je neznansko prehladila in je dobila revmatizem. <br>
Dimila se je, slabo gorela in kajpak niti na silo ni pregrela velikega prostora. <br>
Otroci po klopeh so hukali v premrle prste. <br>
Bilo je tako hladno, da bi učiteljica najraje poslala šolarje domov in vpisala v šolski dnevnik počitnice zaradi mraza. <br>
Vendar je vedela, da so vse mame odšle zjutraj v službo, prej pa skrbno pogasile ogenj po štedilnikih, tako da je doma še dosti bolj hladno. <br>
Otroci pa so kar naprej cepetali z nogami. <br>
Se presed in puhali v premrle prste. <br>
Medtem je zunaj stopal mraz v najlepšem prazničnem kožuhu mimo hiš in zrak je bil vse bolj hladen. <br>
V razredu je postalo tako hladno, da so celo računi v šolskih zvezdkih zmrznili in so se črke v šolski knjigi skrčile od mraza v dve gubi. <br>
Zdaj je učiteljica naročila otrokom, naj vse knjige, zvezke in črnilo pospravijo pod klopi. <br>
Na klop pa položijo svinčnike in čopiče, papir in b. <br>
Risali bomo poletje, je rekla. <br>
Mogoče nas ogreje. <br>
Slikali bomo poletne rože in jih postavili v poletne vaze. <br>
Cvetele nam bodo v razredu in upam, da nam bo vsaj malo bolj toplo ob njih. <br>
Gotovo nam bo bolj toplo. <br>
Tako so otroci sredi zime risali poletje in slikali oranžne, rdeče in rumene rože. <br>
Vsak je naslikal svojo vazo in vtaknil vanjo svoj poletni šopek. <br>
Po V razredu je rdeče zažarelo, zadehtelo je po poletju, kot bi se v razredu menjala letni čas in koledar. <br>
Črke so koj skočile spet po konci in računi so se spet odtajali. <br>
Tudi stari peči je popustil kašelj in revmatizem se ji je precej izboljšal. <br>
Medtem pa je zunaj po cesti stopal mraz v najlepšem prazničnem kožuhu. <br>
Včasih se je približal kaki hiši, da pogleda skozi okno, kako se kaj kdo stiska k peči in kako se zmrznjeno drži. <br>
Mimogrede se je ozrl v šolsko okno. <br>
Zagledal je otroke, ki so sredi zime čarali poletje in mu je bilo všeč. <br>
Obstal je in gledal. <br>
Otroci pa so risali in slikali, dokler vse vaze niso bile polne, vse rože v njih poslikane. <br>
Potem so jih obesili po steni. <br>
Spodobami so jo tako prekrili, da ni bilo vmes niti za dlan prostora. <br>
Šolska stena je cvetela. <br>
Mraz pa je stal in stal. <br>
pod šolskim oknom in gledal po razredu. <br>
Ko je učiteljica po pouku ugasnila in zaklenila šolska vrata, je mraz še vedno stal pod šolskim oknom. <br>
Ko so se otroci že davno vrnili domov, ko so mame že davno zakorile v štedilnikih in skuhale in razdelile večerjo in ko so hiše zagrnile okna, je mraz še vedno stal in gledal rože. <br>
In ko ga prav nihče ni več videl, saj so bile ulice že čisto prazne, je potegnil iz kožuha svoj ledeni svin. <br>
Mogoče pa je kar odlomil z roba strehe kos ledene sveče. <br>
Gledal je otroške risbe in podobe in prerisoval bujne rože, težke vrtnice, nežne marjetice, pa zateljive georgine in razigrane mačehine cvetove, nemirni slak in drobne kapucinčke. <br>
Risal je in stekla šolskih oken so se spreminjala v bleščeči šop ledenih rož. <br>
Rizbe so prekrile in zast šolska okna. <br>
Rdečih, rumenih in oranžnih vročih barv na šolski steni ni bilo več videti. <br>
Mraz ni mislil nanje. <br>
Risal je ledene rože, bele, hladne kot kristal in polne mrzlih isker. <br>
Bile so mu najbolj všeč. <br>
Tako všeč, da jih je narisal še po oknih drugih hiš. <br>
Risal jih je vso mrzlo noč in tudi drugo mrzlo noč. <br>
Tako všeč, da jih je risal vsako mrzlo noč. <br>
Tako všeč, da jih še danes riše vsako mrzlo noč, kadar je njegov čas. <br>
In zdajle je njegov čas in še veliko dni in noči nam bo risal ledene rože. <br>
Iz tople sobe jih je lepo gledati in se čuditi njihovi lepoti. <br>
Prijetno toplo vam bo nocoj v postelji. <br>
Lepe sanje vam želim in voščim lahko noč.
</p>

  </div>
  </body>
</html>