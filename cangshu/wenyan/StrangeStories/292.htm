<HTML><HEAD><meta http-equiv="Content-Type" content="text/html; charset=GB2312"><TITLE>聊斋志异-->龙戏蛛---天涯在线书库</title>
<META NAME="keywords" CONTENT="蒲松龄 聊斋志异 龙戏蛛">
<META NAME="description" CONTENT="蒲松龄 - 聊斋志异 - 龙戏蛛">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>
</HEAD>
<body text="#000000" aLink=#9900ff link=#006699 vLink=#006699 bgcolor="#FFFFFF" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  bgcolor="#e0e0e0"><strong><A HREF="293.htm">后一页</A><BR>
<A HREF="291.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD>
<TD class="tt2" bgcolor="#CCE8CF" width="84%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>龙戏蛛</B></center></FONT>
<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
<BR>
　　徐公为齐东令。署中有楼，用藏肴饵，往往被物窃食，狼藉于地。家人屡受谯责，因伏伺之。见一蜘蛛大如斗，骇走白公。公以为异，日遣婢辈投饵焉。蛛益驯，饥辄出依人，饱而后去。积年余，公偶阅案牍，蛛忽来伏几上。疑其饥，方呼家人取饵，旋见两蛇夹蛛卧，细裁如箸，蛛爪蜷腹缩，若不胜惧。转瞬间，蛇暴长粗于卵。大骇欲走。巨霆大作，合家震毙。移时公苏，夫人及婢仆击死者七人。公病月余，寻卒。公为人廉正爱民，柩发之日，民敛钱以送，哭声满野。异史氏曰：“龙戏蛛，每意是里巷之讹言耳，乃真有之乎？闻雷霆之击，必于凶人，奈何以循良之吏，罹此惨毒？天公之愦愦，不已多乎！”
<BR>
　　------------------
<BR>
　　<br><p align="center"><a href="http://www.tianyabook.com">天涯在线书库</a>(2002-2006)</p>
<BR>

<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
</TD>
<TD CLASS="tt3" VALIGN="bottom" width="8%"  bgcolor="#e0e0e0"><strong><A HREF="293.htm">后一页</A><BR>
<A HREF="291.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD></TR></table>
<br><br><br><br></body> <script LANGUAGE="JavaScript" src="http://www.tianyabook.com/piaofu.js"></SCRIPT> </HTML>