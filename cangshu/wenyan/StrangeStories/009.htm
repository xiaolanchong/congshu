<HTML><HEAD><meta http-equiv="Content-Type" content="text/html; charset=GB2312"><TITLE>聊斋志异-->山魈---天涯在线书库</title>
<META NAME="keywords" CONTENT="蒲松龄 聊斋志异 山魈">
<META NAME="description" CONTENT="蒲松龄 - 聊斋志异 - 山魈">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>
</HEAD>
<body text="#000000" aLink=#9900ff link=#006699 vLink=#006699 bgcolor="#FFFFFF" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  bgcolor="#e0e0e0"><strong><A HREF="010.htm">后一页</A><BR>
<A HREF="008.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD>
<TD class="tt2" bgcolor="#CCE8CF" width="84%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>山魈</B></center></FONT>
<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
<BR>
　　孙太白尝言，其曾祖肄业于南山柳沟寺。麦秋旋里，经旬始返。启斋门，则案上尘生，窗间丝满，命仆粪除，至晚始觉清爽可坐。乃拂榻陈卧具，扁扉就枕，月色已满窗矣。辗转移时，万簌俱寂。忽闻风声隆隆，山门豁然作响，窃谓寺僧失扃。注念间，风声渐近居庐，俄而房门辟矣。大疑之，思未定，声已入屋。又有靴声铿铿然，渐傍寝门。心始怖。俄而寝门辟矣。忽视之，一大鬼鞠躬塞入，突立榻前，殆与梁齐。面似老瓜皮色，目光闪，绕室四顾，张巨口如盆，齿疏疏长三寸许，舌动喉鸣，呵喇之声，响连四壁，公惧极。又念咫尺之地势无所逃，不如因而刺之。乃阴抽枕下佩刀，遽拔而所之，中腹，作石缶声。鬼大怒，伸巨爪攫公。公少缩。鬼攫得衾壑，忿忿而去。公随衾堕，伏地号呼。
<BR>
　　家人持火奔集，则门闭如故，排窗入，见公状，大骇。扶曳登床，始言其故。其验之，则衾夹于寝门之隙。启扉检照，见有爪痕如箕，五指着处皆穿。
<BR>
　　既明，不敢复留，负笈而归。后问僧人，无复他异。
<BR>
　　------------------
<BR>
　　<br><p align="center"><a href="http://www.tianyabook.com">天涯在线书库</a>(2002-2006)</p>

<hr color="#EE9B73" size="1" width="94%"><div align="center"><script LANGUAGE="JavaScript" src="http://www.tianyabook.com/760100.js"></SCRIPT></div>
</TD>
<TD CLASS="tt3" VALIGN="bottom" width="8%"  bgcolor="#e0e0e0"><strong><A HREF="010.htm">后一页</A><BR>
<A HREF="008.htm">前一页</A><BR>

<A HREF="index.htm">回目录</A><BR>
<A HREF="http://www.tianyabook.com/">回首页</A><BR>
</strong>
</TD></TR></table>
<br><br><br><br></body> <script LANGUAGE="JavaScript" src="http://www.tianyabook.com/piaofu.js"></SCRIPT> </HTML>